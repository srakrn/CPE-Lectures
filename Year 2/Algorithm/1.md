# Algorithm Design (10 Jan '18)
*คำเตือน: เลกเชอร์โน้ตนี้เป็นการ "สรุป" สิ่งที่อาจารย์สอนในห้อง โจทย์ ตัวอย่าง และปัญหาบางส่วนอาจจะไม่เป็นไปตามที่สอน*

## บทเกริ่น
![xkcd Travelling Salesman Problem](https://imgs.xkcd.com/comics/np_complete.png)

เมื่อกำหนดเมนูมาให้ดังข้างต้น และบอกบริกรให้สั่งอาหารให้ได้ $15.05 ให้พอดี คุณอาจจะต้องการบริกรที่จบวิศวะคอม เพราะปัญหาข้างต้นถือว่าเป็นปัญหาคลาสสิกหนึ่งปัญหาที่ชื่อว่า **Knapsack Problem**

การศึกษาอัลกอริทึมนั้นมิได้มุ่งหวังเพียงเพื่อศึกษาวิธีการแก้ปัญหา แต่เป็นการแก้ปัญหาอย่างไรให้*มีประสิทธิภาพ*อีกด้วย

## ปัญหาอัลกอริทึมที่น่าสนใจ
### Travelling Salesman Problem
![xkcd Travelling Salesman Problem](https://imgs.xkcd.com/comics/travelling_salesman_problem.png)

คำถามของเรามีเพียงว่า __ให้กราฟของเส้นทางระหว่างเมือง กรุณาหาเส้นทางที่สั้นที่สุดที่จะเดินให้ครบทุกเมืองแล้วกลับมายังจุดเดิม__

หากเรียนไปเรื่อยๆ แล้วจะพบว่าปัญหา TSP นี้เป็นปัญหาที่เราเรียกว่า __NP-Hard__ กล่าวคือเราไม่มีแก้ปัญหานี้ที่*เร็วพอ* (ซึ่งอะไรคือ "เร็วพอ" เราจะกล่าวในตอนหลัง)

## Big-O Notation
เราสามารถเขียน "ประสิทธิภาพ" ของอัลกอริทึมได้ด้วยสัญกรณ์โอใหญ่ (Big-O Notation) ซึ่งแต่ละปัญหาอาจจะมีกระบวนการการทำงานภายใต้ Big-O ที่ต่างกันไป

ยกตัวอย่างเช่นการเขียนผลบวกของจำนวนตั้งแต่ $1$ ถึง $n$ เราอาจจะพบว่าเราสามารถใช้วิธีการเหล่านี้ได้

* ใช้การวนลูปเพื่อบวก จะทำให้ได้อัลกอริทึม $\mathcal{O}(n)$
* ใช้สูตร $\sum_{i=1}^{n} = \frac{n^2+n}{2}$ จะทำให้ได้อัลกอริทึม $\mathcal{O}(1)$ คือคิดเลขจำนวนครั้งเท่าๆ กันหมด จะบวกเลขตั้งแต่หนึ่งถึงสิบ หรือถึงล้าน ก็ยกกำลังหนึ่งครั้ง บวกหนึ่งครั้ง แล้วหารสอง

ในทางปฏิบัติ เราอาจจะพบสัญกรณ์ Big-O ได้หลายค่า แต่ปกติอัลกอริทึมที่เราพบส่วนใหญ่จะอยู่ในรูป $\mathcal{O}(1)$, $\mathcal{O}(n)$, $\mathcal{O}(n^2)$, $\mathcal{O}(log(n))$, $\mathcal{O}(n \times log(n))$, $\mathcal{O}(2^n)$, $\mathcal{O}(n!)$
